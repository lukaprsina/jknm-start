# Predstavljamo kratek film o Čaganki

Raziskovanje trenutno najglobljega dolenjskega brezna 244 m globoke Čaganke je intenzivno potekalo od julija do konca oktobra 2008. V tem času smo jamo v grobem raziskali, izmerili ter izdelali načrt. Gonilna sila raziskovanja Srečko Vidic pa je šel še korak dlje - z video kamero je že med raziskovanjem poskušal dokumentirati najzanimivejše dele jame ali pa predstaviti najpomembnejše trenutke med aktivnim raziskovanjem.

![Barviti skladi v Severnem rovu Čaganke. Foto Marko Pršina.](https://jknm-novice.s3.eu-central-003.backblazeb2.com/predstavljamo-kratek-film-o-caganki-09-03-2009/52.JPG)

Posneto gradivo sva s Srečkom pregledala in izbrala nekaj ključnih kadrov, ki v najboljši luči prikazujejo vzdušje med samim raziskovanjem. Nastal je dobre štiri minute dolg film, ki je bil premierno prikazan na novinarski konferenci ob predstavitvi raziskovalnih dosežkov v lanskem novembru. Film smo si lahko ogledali tudi člani društva, ki smo se udeležili letošnjega občnega zbora.

<video align="center" src="https://www.youtube.com/embed/zzqJSxM_Eu8" width="80%" isUpload="true" />

Video je na voljo tudi globalnemu občinstvu na največjem tovrstnem spletnem portalu YouTube, ključna beseda pa je seveda Čaganka. Film je dosegljiv na naslednji povezavi: <a href="http://www.youtube.com/watch?v=zzqJSxM_Eu8" target="_blank">http://www.youtube.com/watch?v=zzqJSxM_Eu8.</a>

Vključite zvočnike in uživajte. Pa prosim, priporočite ga prijateljem ...